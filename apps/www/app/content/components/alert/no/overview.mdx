<Story story="Preview" />

**Bruk `Alert` når**
- det er korte og informative tidsbegrensede varsler
- det er informasjon om feil som kun påvirker én del av systemet eller en mindre funksjon
- informasjonen er om tilkoblingsproblemer eller API-feil som sannsynligvis løser seg ved å laste inn siden på nytt

**Unngå `Alert` når**
- individuelle skjemaelementer skal valideres, bruk heller komponentens egen feilmelding [`ValidationMessage`](/no/components/docs/validation-message/overview)
- flere feilmeldinger skal oppsummeres, bruk heller [`ErrorSummary`](/no/components/docs/error-summary/overview)
- feilen stopper all videre bruk av tjenesten, bruk heller en feilside
- informasjonen er statisk og alltid skal vises, bruk heller [`Card`](/no/components/docs/card/overview)

## Eksempel

`Alert` kan brukes til fire ulike budskap: Informasjon, suksess, advarsel og feilmelding.

### Informasjon

Bruk `info` når du vil gi brukeren nøytral og nyttig informasjon.

<Story story="VariantInfo" />

### Suksess

Bruk `success` når du vil bekrefte at brukeren har fullført en oppgave, at handlingen var vellykket.

<Story story="VariantSuccess" />

### Advarsel

Bruk `warning` når du vil at brukeren skal foreta en bestemt handling eller for å advare dem om noe viktig.

<Story story="VariantWarning" />

### Feilmelding

Bruk `danger` for å informere om noe som er kritisk eller som hindrer brukeren i å komme videre.

<Story story="VariantDanger" />

### Med og uten overskrift

Hvis meldingen er lenger enn en setning kan det være nyttig å bruke en overskrift til å fremheve det viktigste. 
Dette kan gjøres med [`Heading`](/no/components/docs/heading/overview). 
Husk å velge riktig overskriftsnivå ut fra plassen `Alert` har i innholdsstrukturen på siden.

<Story story="WithHeading" />

Dersom tittel og beskrivelse gjentar det samme er det bedre å bruke en enkel setning uten overskrift.

<Story story="WithOnlyHeading" />

### Med lenke

Du kan ha en lenke i `Alert` hvis det hjelper brukeren med å løse oppgaven. 
Men vær obs på at en lenke tar brukeren ut av tjenesten, så bruk lenke kun når det er absolutt nødvendig, for eksempel hvis du vil at brukeren skal åpne et skjema eller utføre en viktig oppgave.

<Story story="MedLenke" />

## Retningslinjer

`Alert` brukes for å vise viktige meldinger som krever oppmerksomhet, men ikke nødvendigvis handling. 
Den kan brukes til å informere brukeren om status, endringer eller problemer i en løsning.
Meldingen vises tydelig og skiller seg visuelt fra resten av innholdet.

Bruk komponenten varsomt. 
Brukere kan forveksle varsler med reklame, og dermed overse dem. 
Hvis vi bruker varsler for ofte, kan vi forverre dette problemet.

Pass på at `Alert` har samme utseende og formspråk i alle tjenester og produkter. 
Denne komponenten skal være mulig å kjenne igjen overalt, så vi skal unngå å justere den.

## Tekst

Det er ikke alltid lett å forstå forskjellen på varslene, selv om de har ulike ikoner og farger. 
Derfor er det viktig at teksten vi skriver i varselet er tydelig og lett å forstå.

Hvis det er noe brukerne må eller kan gjøre for å komme videre med oppgaven sin, skal teksten formidle dette. 
Når meldingen er lengre enn en setning, kan det være lurt å ha med en overskrift som fremhever det viktigste. 

Her er en liste med hvilken type informasjon varsel bør inneholde:
- Fortell hva som har skjedd
  - **Eksempel:** "Kunne ikke koble til konto."
- Fortell hvorfor det skjedde
  - **Eksempel:** "Vi kunne ikke koble til kontoen din på grunn av tekniske problemer fra vår side."
- Forsikre brukeren
  - **Eksempel:** "Endringene dine har blitt lagret."
- Gi dem en vei ut av problemet
  - **Eksempel:** "Hvis dette problemet oppstår igjen, kontakt kundeservice."
- Hjelp dem å fikse problemet selv
  - **Eksempel:** "Vennligst prøv igjen."
