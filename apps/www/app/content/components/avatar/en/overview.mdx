## Retningslinjer 
`Avatar` skal bidra til å gjøre brukergrensesnittet mer gjenkjennelig og lett å navigere i, uten å forstyrre eller ta for mye plass. 

- Bruk samme form på avataren på en konsekvent måte i hele løsningen.
- Avataren bør som regel kombineres med tekst, med mindre det er helt åpenbart hvem eller hva avataren representerer. 
- Bruk avatar kun når det faktisk gir verdi for brukeropplevelsen, for eksempel å vise hvem som har skrevet noe, eller hvem som er ansvarlig.

**Passer til:**
- Å representere en person eller enhet. 

**Passer ikke til:**
- Å representere noe annet enn en person eller enhet, for eksempel et dokument. Bruk heller ikoner eller andre visuelle symboler.
- Å brukes rent visuelt, uten funksjon eller mening.

## Tekst
`Avatar` skal som hovedregel ikke inneholde tekst i selve komponenten, med unntak av når initialer brukes. Annen tekst, for eksempel fullt navn, rolle eller organisasjon, bør vises utenfor avataren for å sikre god lesbarhet. 

## Tilgjengelighet
`Avatar` må enten ha en `aria-label` som forklarer hvem eller hva avataren representerer, eller ha `aria-hidden` og synlig tekst som formidler den samme informasjonen. Ikke spesifiser i `aria-label` at det er et bilde, skjermleseren formidler dette automatisk. Det holder å bruke navnet, som for eksempel `aria-label="Ola Nordmann"`.

Bilder, og andre `children`, får automatisk `aria-hidden="true"` for å unngå dobbel informasjon.
