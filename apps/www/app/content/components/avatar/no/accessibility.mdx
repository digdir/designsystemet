## Implementasjonstester

### 1. Informativ avatar skal ha programmatisk navn (WCAG 1.1.1, 1.3.1)

- En avatar som representerer en identitet skal ha et programmatisk navn som tilsvarer denne identiteten.
- Hvis flere avatarer vises sammen, skal hver informativ avatar ha et unikt programmatisk navn.

### 2. Dekorativ avatar skal skjules for skjermleser (WCAG 1.1.1)

- En avatar som ikke formidler unik informasjon skal skjules for skjermleser.

### 3. Klikkbar avatar skal ha tydelig programmatisk navn (WCAG 4.1.2, 2.4.4)

- En klikkbar avatar skal ha et programmatisk navn som tydelig beskriver handlingen.

### 4. Klikkbar avatar med initialer skal støtte stemmestyring (WCAG 2.5.3 – må avklares)

- Hvis en klikkbar avatar viser initialer visuelt, bør disse inngå i det programmatiske navnet.

## Hvordan beskrive `Avatar` for skjermlesere

`Avatar` må enten ha en `aria-label` som beskriver hvem eller hva avataren representerer, eller settes til `aria-hidden` og ha synlig tekst som formidler den samme informasjonen. Ikke oppgi i `aria-label` at det er et bilde - skjermlesere formidler dette automatisk. Det holder å bruke navnet, for eksempel `aria-label="Ola Nordmann"`.

Bilder og andre `children` blir automatisk satt til `aria-hidden="true"` for å unngå at informasjonen gjentas.
