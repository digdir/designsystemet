---
search_terms: hoppelenke, snarvei, navigasjonshopp, shortcut
---

<Story story="Preview" layout="column" />

**Bruk `SkipLink` når**
- det er fleire tab-stopp før hovudinnhaldet  
- du skal gjere det mogleg å hoppe over innhald som blir gjenteke på fleire sider, for eksempel menyar, lenker og topptekst

**Unngå `SkipLink` når**
- sida berre har nokre få tab-stopp før hovudinnhaldet  
- nettstaden består av ei enkelt side utan gjentakande innhald  


## Retningslinjer
`SkipLink` bør vere eit av dei første elementa markøren går til når du navigerer med tastaturet.

Når ein navigerer med tastatur, skal det vere mogleg å hoppe over innhald som går igjen på fleire sider, til dømes menyar, lenker og topptekst. `SkipLink` gjer at brukaren raskare kjem rett til hovudinnhaldet på sida.

Dersom det berre er nokre få tab-stopp fram til hovudinnhaldet, til dømes om du berre har ei «Heim»-lenke øvst på sida, kan det vere unødvendig å leggje inn ein `SkipLink`. Då risikerer du at det vert fleire knappar å forhalde seg til enn nødvendig. 

Vi plasserer `SkipLink` som det første fokuserbare elementet. Dersom sida har eit varsel om informasjonskapslar, legg du `SkipLink` rett etter koden for dette varselet.

`SkipLink` bør skilje seg frå resten av innhaldet, slik at folk som kan sjå, men bruker tastaturet til å navigere, kjenner att dette elementet før dei flyttar vidare.


## Tekst

Pass på at teksten tydeleg seier kva snarvegen skal brukast til. Bruk ein enkel tekst, som for eksempel «Hopp til hovudinnhald».
