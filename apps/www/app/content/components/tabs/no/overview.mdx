<Story story="Preview" />

**Bruk `Tabs` når** 
* du skal strukturere innhold uten å laste en ny side
* du skal dele opp innhold i tydelig merkede seksjoner
* du skal forenkle navigasjon når brukeren ikke trenger å se alt samtidig

**Unngå `Tabs` når**
* du skal gi en umiddelbar oversikt over innhold, da `Tabs` skjuler informasjon
* du skal presentere innhold som må sammenlignes på tvers av seksjoner
* du skal veilede brukeren gjennom en steg-for-steg-prosess der rekkefølgen er viktig
* du skal håndtere store mengder innhold som kan gjøre siden treg å laste
* du skal erstatte hovednavigasjon eller brukes til filtrering og sortering
* innholdet like gjerne kan vises på én side eller fordeles på flere sider

## Eksempel

### Kun ikoner
`Tabs` kan vises med bare ikoner for et mer kompakt utseende.
Sørg for at ikonene er intuitive og har beskrivende titler for skjermlesere.
I eksempelet under har vi lagt [`Tooltip`](/no/components/tooltip/code) rundt `Tabs.Tab` for å gi beskrivende tekst til ikonene.

<Story story="IconsOnly" />

### Ikoner med tekst
Kombinasjonen av ikoner og tekst gir både visuell og tekstlig beskrivelse av innholdet.
Ikonene bør være dekorative og markeres med `aria-hidden`.

<Story story="IconsWithText" />

## Retningslinjer

`Tabs` skal brukes til å organisere relatert innhold i separate seksjoner.

### Alternativer til Tabs
Før du velger `Tabs`, vurder om det er bedre å:
- Forenkle og redusere mengden innhold
- Fordele innholdet på flere sider
- Beholde alt på én side, med tydelige overskrifter
- Bruke en innholdsfortegnelse for enklere navigasjon

### Beste praksis
- **Begrens antall `Tabs`** - for mange skaper dårlig oversikt, særlig på små skjermer
- **Bruk tydelig navn på `Tabs`** - `Tabs` skjuler innhold, så `Tabs`en må klart indikere hva brukeren får se
- **Plasser viktigst innhold først** - organiser `Tabs` etter brukerens behov
- **Hold `Tabs` på én linje** - Lange `Tabs` eller for mange `Tabs` kan gjøre navigasjonen vanskelig
- **Unngå deaktiverte `Tabs`** - Fjern deaktiverte `Tabs` eller forklar hvorfor de er tomme

## Tekst
`Tabs` bør være korte og beskrivende, slik at brukeren lett forstår hva de vil se når de klikker. Hvis det er vanskelig å lage presise `Tabs`, kan det tyde på at innholdet ikke er godt strukturert.

Hvis det er behov for å gi en overordnet kontekst, kan en felles tittel plasseres over `Tabs`-komponenten. Dette kan fungere som en "catchall"-beskrivelse som gir brukeren rask oversikt over innholdet i `Tabs`.
