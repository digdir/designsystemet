---
search_terms: input, textarea
---

<Story story="Preview" />

**Bruk `Textfield` når**
- du trenger et komplett skjemafelt med label, hjelpetekst og valideringsmelding
- feltet skal valideres underveis eller ved innsending  
- verdien er unik og ikke kan velges fra en liste

**Unngå `Textfield` når**
- du trenger et helt enkelt inputfelt uten skjemalogikk, bruk heller [`Input`](/no/components/docs/input/overview)
- brukeren skal velge fra et begrenset sett med alternativer, bruk heller [`Radio`](/no/components/docs/radio/overview), [`Checkbox`](/no/components/docs/checkbox/overview), [`Select`](/no/components/docs/select/overview) eller [`Suggestion`](/no/components/docs/suggestion/overview)  

## Eksempel

### Multiline
Du endrer til `textarea` ved å sette `multiline` til `true`. Da kan brukerne skrive lengre tekster.

<Story story="WithRows" />

### Med prefiks og suffiks
Prefixer og suffixer er nyttige for å vise enheter, valuta eller annen informasjon som er relevant for feltet.
Disse skal **ikke** brukes uten `<label>`, da skjermlesere ikke leser dem opp.
Det er viktig at samme informasjon som vises i prefixet eller suffixet, også inkluderes i ledeteksten.

<Story story="WithAffix" />

### Med teller

Bruk `counter` til å informere om antall tegn brukerne kan skrive i feltet.

<Story story="WithCounter" />

### Påkrevde og valgfrie felt
Det er lovpålagt å markere påkrevde felt. Les om [obligatoriske og valgfrie felt](/no/patterns/required-and-optional-fields) for mer informasjon. Når du plasserer `Tag` i `<label>` anbefaler vi at du bruker `margin-inline-start: var(--ds-size-2)` for å skape avstand mellom teksten og taggen.

<Story story="Required" />

## Retningslinjer
`Input` er egnet til korte tekster og svar. `Textarea` er egnet til mer utfyllende og lengre svar. 

### Unngå plassholdertekster

Plassholdertekster (`placeholder`) forsvinner når brukerne skriver i feltet. Det er derfor bedre å inkludere hint og viktig informasjon i selve ledeteksten eller den tilhørende beskrivelsen. Kontrastkravene i WCAG gjelder for `placeholder` også, og da blir teksten så mørk at brukerne kan oppfatte `textfield` som utfylt.

### Tilpass bredden på tekstfeltet

Tilpass bredden etter hva brukerne skal skrive inn, kort bredde for telefonnummer og bredere for stedsnavn. Ulik bredde på feltene gjør det lettere å navigere i skjemaer med mange felt.

### Tillat kopier og lim inn

Brukere som skal fylle ut et tekstområde, trenger ofte å kopiere og lime inn informasjon, så denne funksjonen må ikke deaktiveres. Dette gjør det enkelt for brukerne å fylle inn nødvendige opplysninger uten begrensninger.

### Inndata
For å sikre en god brukeropplevelse er det viktig å bruke en kombinasjon av riktig `input`-type og `autocomplete`-attributter. Les mer om [autocomplete på MDN Webdocs](https://developer.mozilla.org/en-US/docs/Web/HTML/Reference/Attributes/autocomplete).

- Tillat variasjoner i hvordan data skrives inn, så lenge informasjonen er forståelig. For eksempel bør telefonnumre kunne inneholde mellomrom, personnumre punktum, og e-postadresser aksepteres selv om de har et mellomrom til slutt.
- Pass på at brukerne ser inndata som formateres automatisk, men uten at det forstyrrer dem mens de fyller ut.

#### Formål med inndata
Autocomplete er påkrevd i felter der formålet finnes i den forhåndsdefinerte listen beskrevet i [1.3.5 formål med inndata (uutilsynet.no)](https://www.uutilsynet.no/wcag-standarden/135-identifiser-formal-med-inndata-niva-aa/142).
Det hjelper nettlesere og hjelpemidler med å gjenkjenne og fylle ut personopplysninger automatisk.

- Bruk `autocomplete` bare når feltet samsvarer med den forhåndsdefinert listen som er gjengitt på UUtilsynets sider. (For eksempel `given name`, `email` eller `address-line1`)
- Hvis feltet gjelder **en annen person en brukeren**, skal du sette `autocomplete="off"`. Dersom alle felt trenger `autocomplete="off"` kan du sette dette på et overordnet `form`-element. Alle `input`, `select` og `textarea` arver fra overordna `form`-element.

#### Input type
- Velg inputtyper som samsvarer med informasjonen du ber om, for eksempel `tel`, `search` eller `email`. Dette gir mobilbrukere et tilpasset tastatur, men vær oppmerksom på at enkelte inputtyper kan aktivere klientsidevalidering. 
- Unngå `type="number"` med mindre du har brukerinnsikt som viser at det fungerer godt. Denne typen kan fjerne nuller, endre verdier ved scrolling, skape problemer for skjermlesere og runde lange tall. Bruk heller `type="text"` med `inputmode="numeric"` for bedre tilgjengelighet. [Hvorfor Gov.uk endret input type for nummer (Gov.uk)](https://technology.blog.gov.uk/2020/02/24/why-the-gov-uk-design-system-team-changed-the-input-type-for-numbers/)


## Tekst
Det skal alltid være ledetekst på `Textfield`. 

- Hold ledeteksten kort, unngå at den går over to linjer
- Unngå å legge til beskrivelse som ikke er relevant eller meningsfull for brukeren
- Unngå å bruke kolon etter `<label>`
