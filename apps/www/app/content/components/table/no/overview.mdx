<Story story="Preview" />

**Bruk `Table` når**
- målet er å gjøre det enkelt for brukerne å sammenligne informasjon
- data trenger en tydelig struktur i rader og kolonner
- innholdet består av informasjon som kan sorteres

**Unngå `Table` når**
- formålet er å lage layout eller organisere innhold visuelt på en side
- informasjonen passer bedre i liste- eller kortvisning
- innholdet er svært begrenset, for eksempel bare én kolonne eller få datapunkter uten behov for sammenligning
- tabellen blir vanskelig å lese på mobil fordi datamengden er stor

## Eksempel

### Zebra striper

<Story story="Zebra" />

### Med border
Bruk `border` for å legge til en synlig kant rundt tabellen.
Dette kan hjelpe brukerne med å skille tabellen fra annet innhold på siden, og gir en mer strukturert visning av dataene.

<Story story="Border" />

### Sortering
Du kan vise at tabellen kan sorteres etter innholdet i en kolonne.

- Du kan sortere i 3 retninger:
  - `"none"` - ingen sortering
  - `"ascending"` - stigende rekkefølge
  - `"descending"` - synkende rekkefølge

Dette gir brukeren visuell tilbakemelding på sorteringsstatus og gjør det mulig å implementere egendefinert sorteringslogikk.

<Story story="Sortable" />

### Fast kolonnebredde
Fast bredde på kolonner er spesielt nyttig i tabeller med paginering eller annen dynamisk oppdatering av innhold, der stabil kolonnebredde gir bedre brukeropplevelse.

<Story story='FixedTable' />

### Tall i en tabell
Når det er tall i en tabell som skal sammenlignes, plasser tallene til høyre i tabellfeltet.

<Story story='Numbers' />

## Retningslinjer
Bruk `Table` når du skal organisere og vise data strukturert i rader og kolonner.
- Innhold i tabeller bør være venstrejustert, med unntak av tall, som bør høyrejusteres for å gjøre det lettere å sammenligne tallverdier.
- Bruk `<Table.HeaderCell>` i overskriftceller, ikke `<Table.Cell>`. En celle regnes som en overskrift dersom den beskriver innholdet i samme rad eller kolonne.
- For å spare plass i tabellrader med flere handlinger, kan du bruke en meny dersom handlingene ikke må være synlige hele tiden.

## Tekst 
Unngå lange tekster i tabellceller. Hold innholdet kort og presist, slik at det er lett å skanne på tvers av rader og kolonner. Hvis du trenger å vise mer informasjon, kan du vurdere å lenke til en detaljside. Bruk overskrifter til å fortelle brukerne hva slags innhold de finner i radene og kolonnene.

Som hovedregel skal innhold i celler være venstrejustert, slik at det blir lettere å lese og skanne informasjon. Unntaket er tall og valuta, og noen ganger skjemaelementer og knapper. For å sikre god lesbarhet på smale skjermer, skal innhold i rader som hovedregel være **toppjustert**. 
