<Story story="Preview" layout="column" />

**Bruk `Textarea` når**
- brukeren skal kunne skrive mer enn én linje tekst
- brukeren skal få plass til å formulere seg fritt
- svaret ikke har en fast struktur

**Unngå `Textarea` når**
- du forventer korte svar, bruk heller [`Textfield`](/no/components/docs/textfield/overview)
- det er strukturerte data som skal valideres, f.eks fødselsnummer eller dato

## Eksempel

### Med rader
I kode kan en utvikler bestemme hvor mange rader et tekstområde skal ha ved å sette `rows`-attributtet. Dette påvirker kun den initielle høyden på feltet.

Dette er nyttig for å gi brukeren en indikasjon på hvor mye tekst som forventes.

<Story story="WithRows" layout="column" />

### Disabled
Unngå å deaktivere `Textarea` hvis du kan. Det kan være vanskelig for brukerne å forstå hvorfor feltet ikke kan brukes. Les mer om [hvorfor deaktiverte tilstander er problematiske (nav.no)](https://aksel.nav.no/god-praksis/artikler/deaktiverte-tilstander) og hvilke alternativer som finnes.

<Story story="Disabled" layout="column" />

### ReadOnly
Siden et tekstfelt normalt forventes å være redigerbart, kan `readOnly` virke forvirrende. Bruk det derfor bare når det er helt nødvendig. I mange tilfeller er det bedre å vise informasjonen som vanlig tekst enn å bruke `readOnly`.

Felter med `readonly`-attributtet er en del av tabrekkefølgen. Brukere kan kopiere innholdet, men ikke endre det. Informasjonen i et readonly-felt blir sendt inn sammen med skjemaet. `readOnly` kan derfor være aktuelt når informasjonen skal inngå i en oppsummering som sendes inn i skjemaet.

**Viktig: Hvis du velger å bruke `readOnly`, må du forklare brukeren hvorfor innholdet ikke kan redigeres.**

<Story story="ReadOnly" layout="column" />

## Retningslinjer
Bruk `Textarea` når brukerne forventes å skrive inn mer enn én linje med tekst, for eksempel ved åpne spørsmål, tilbakemeldinger, eller andre situasjoner hvor lengre tekstinnhold er nødvendig.

Vær oppmerksom på at brukerne kan synes det er vanskelig å skrive fritekst eller svare på åpne spørsmål. Noen ganger kan det være bedre å bryte opp spørsmålet i flere enklere spørsmål, og gi brukerne mulighet til å svare med for eksempel `radio`.

### Størrelse og tilpasning
#### Høyden på tekstområdet
Høyden på `textarea` bør tilpasses forventet tekstmengde. Forventer du at brukeren skal skrive tre linjer, bør høyden reflektere dette. For lengre tekster er det viktig å gi mer visuell plass for en bedre brukeropplevelse. Du kan endre høyde med `rows="{number}"`.

`Textarea` skal kunne tilpasses i høyden, når brukeren har behov for mer plass. Feltet vil automatisk utvide seg når brukeren skriver, dersom du ikke setter `rows`, slik at de alltid kan se hele innholdet sitt uten å måtte bruke rullefelt. 

#### Bredden på teksområdet
Et tekstområde bør ikke være bredere enn 50-75 tegn inkludert mellomrom. Hvis vi holder oss til det, blir lesbarheten best for alle brukere.

### Øvrige retningslinjer
I tillegg til disse retningslinjene, bør du også følge de generelle retninglinjene for [`Textfield`](/no/components/docs/textfield/overview):

* [Unngå plassholdertekster](/no/components/docs/textfield/overview#unngå-plassholdertekster)
* [Inndata og formatering](/no/components/docs/textfield/overview#inndata)
* [Tekst](/no/components/docs/textfield/overview#tekst)
* [Tilgjengelighet](/no/components/docs/textfield/accessibility)
