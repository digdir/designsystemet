<Story story="Preview" />

**Bruk `Radio` når**
- brukeren velger ett alternativ i skjemaer

**Unngå `Radio` når**
- brukeren skal velge flere alternativer, bruk heller [`Checkbox`](/docs/komponenter-checkbox--docs)

## Eksempel

### Gruppering
Bruk [`Fieldset`](/no/components/fieldset) rundt en gruppe med radioknapper for å gi en felles tittel og eventuelt hjelpetekst.

<Story story="Group" />

### Med feil
Her må vi bruke `Fieldset`, fordi den aktiverer riktig stil og sørger for at innholdet har de riktige sammenkoblingene for tilgjengelighet.

<Story story="WithError" />

### Readonly

Felter med `readonly`-attributtet er med i tabrekkefølgen.
Brukerne kan kopiere innholdet men ikke redigere det.
Informasjon blir med når skjemaet sendes inn.

`readonly`-felter kan være forvirrende for noen brukere.
Ikke alle vil skjønne hvorfor de ikke får til å endre innholdet i feltet.
Vi anbefaler derfor å unngå `readonly` så langt det lar seg gjøre.

<Story story="ReadOnly" />

### Inline

`Radio` skal som hovedregel *ikke* plasseres på samme linje.
Men, hvis du har kun to alternativer med korte tekster som "Ja" og "Nei", kan du vurdere om de bør plasseres ved siden av hverandre. 

<Story story="Inline" />

## Retningslinjer
Vi bruker `Radio` når vi skal gi brukerne mulighet til å velge kun ett alternativ.
Skal de kunne velge flere, bruker du [`Checkbox`](/docs/komponenter-checkbox--docs).

Vi bør ikke ha mer enn syv alternativer i en gruppe.
Trenger vi å gi brukerne flere valg, bør vi heller bruke [`Suggestion`](/no/components/suggestion) eller [`Select`](/no/components/select).
Hvis vi bare skal gi brukerne ett valg, kan en [`Switch`](/no/components/switch) eller [`Checkbox`](/no/components/checkbox) passe bedre.

### Sortering
Alternativene skal som hovedregel sorteres alfabetisk.
Velger du å presentere de mest aktuelle alternativene først kan det bli vanskelig å finne ønsket alternativ.
Du kan også risikere å påvirke svaret, noe som er uheldig.

### Plassering
`Radio` skal som hovedregel plasseres vertikalt, av hensyn til lesbarhet.
Det er enklere for brukere å skanne listen når alternativene ligger under hverandre.
For brukere som trenger å forstørre (zoome inn) nettsiden for å se godt nok, er en horisontal liste ekstra vanskelig. Hvis vi bare har to valg med korte ledetekster, kan vi vise dem ved siden av hverandre. 

I en [likert-skala (snl.no)](https://snl.no/Likert-skala) vil det også være naturlig å vise dem ved siden av hverandre.
I en horisontal visning er det viktig at det kommer tydelig fram hvilken tekst som hører til hvilken boks.

### Unngå forhåndsvalgt alternativ
Tenk nøye over om du virkelig trenger å ha et forhåndsvalgt alternativ.
Det kan ha motsatt effekt av det du ønsker, for eksempel at brukeren føler seg manipulert til å ta ett bestemt valg, eller ikke klarer å ta et bevisst valg selv.

## Tekst
En gruppe med flere alternativer bør alltid ha en `<legend>` og eventuelt en `description` dersom hjelpetekst er nødvendig.

Radioknapper skal alltid ha en `<label>`. Den skal være så kort som mulig og hvert alternativ bør være formulert på samme måte.
Radio-komponenten kan også ha `description`.
Da kommer den rett under `<label>`.
