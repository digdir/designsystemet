<Story story="Preview" />

**Bruk `Select` når**
* brukeren skal velge ett alternativ

**Unngå `Select` når**
* du skal navigere mellom sider eller seksjoner i en applikasjon
* du skal velge flere alternativer. Selv om HTML select støtter dette via `multiple`-attributtet, er det lite brukervennlig, spesielt på mobil. Vi anbefaler `Checkbox` eller `Suggestion` for en mer oversiktlig og tilgjengelig løsning

## Eksempel

### Gruppering
Gruppering brukes for å organisere alternativer i kategorier, noe som gjør lange lister mer oversiktlige og enklere å navigere.

<Story story="WithOptgroup" />

### Disabled
<Story story="Disabled" />

### ReadOnly
Bruk `readOnly` når du vil vise en forhåndsvalgt verdi i en Select-komponent, men ikke tillate at brukeren endrer valget. Dette kan være aktuelt når informasjonen er bestemt av systemet eller et tidligere steg i en prosess, og ikke skal kunne redigeres.

<Story story="ReadOnly" />

## Retningslinjer
Bruk `select` når det er 7 eller flere alternativer. For færre alternativer kan alternativknapper (`radio`) være enklere for brukerne. `Select` er spesielt brukervennlig på mobil og gir god tilgjengelighet, da det følger operativsystemets standarder. Det fungerer godt når brukeren skal velge ett alternativ fra en liste. Hvis brukeren trenger å velge flere alternativer eller filtrere listen, bør du vurdere å bruke `Suggestion`.

**Merk**: [Gov.uk](https://design-system.service.gov.uk/components/select) anbefaler å unngå `select` i offentlige digitale tjenester. Deres brukertester viser at brukere ofte synes komponenten er vanskelig å bruke riktig. Det kan være bedre å stille flere spørsmål for å redusere antallet alternativer å velge mellom. Hvis du stiller de riktige spørsmålene først, kan alternativknapper (`radio`) være et bedre valg.

## Tekst
`Select`-komponenten skal alltid ha en ledetekst. Vi plasserer ledetekst og beskrivelse over feltet for å sikre god synlighet på små skjermer og unngå problemer ved feilmeldinger. Hold ledeteksten kort, helst på én linje.
Hvis `select` er inne i en tabell og får ledeteksten fra tabelloverskriften, kan vi skjule ledeteksten. Pass likevel på at ledeteksten gir mening, siden den fortsatt skal leses opp av skjermlesere.
