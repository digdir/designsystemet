<Story story="Preview" />

**Bruk `ErrorSummary` når**
- du skal vise en tydelig oversikt over hvilke feil som må rettes før de kan sende inn et skjema
- et skjema har mange felt, der det kan være vanskelig å få oversikt over hvor feilene befinner seg

**Unngå `ErrorSummary` når**
- tilbakemeldingene ikke hindrer innsending, for eksempel advarsler eller anbefalinger
- du skal vise systemvarsler, bruk [`Alert`](/no/components/docs/alert/overview)

## Eksempel

### Bruk i skjema

I eksempelet under kan du trykke på hver lenke i `ErrorSummary` for å navigere til det aktuelle feltet med feil.

<Story story="WithForm" layout="column" />

## Retningslinjer

`ErrorSummary` brukes til å vise en oppsummering når det er feil eller mangler i noe brukeren har gjort. En oppsummering kan gjelde for én eller flere feil. `ErrorSummary` skal inneholde alle feilmeldingene som er på siden, så brukerne kan navigere direkte til feilene og manglene ved å klikke på lenkene i oppsummeringen.

### Plassering

Vi anbefaler å vise `ErrorSummary` like over Neste/Send inn-knappen. Dette for at brukerne skal forstå sammenhengen mellom feilen og hvorfor de blir hindret i å gå videre. 

I noen tilfeller kan det likevel være bedre å vise oppsummeringen i toppen, det kan du lese mer om i [artikkelen om feilmeldinger](https://designsystemet.no/no/patterns/errors).

### Synlighet

Oppsummeringen skal ikke være synlig uten at brukeren foretar seg noe. Den skal bli synlig først når brukeren har utført en handling som utløser feil.
- Hvis vi validerer fortløpende (for eksempel ved `onBlur` på hvert felt), venter vi med å vise ErrorSummary til brukeren prøver å sende inn skjemaet.
- Det er viktig at komponenten får fokus når den blir vist, slik at brukeren får med seg at det er feil eller mangler i skjemaet.
- Feilmeldingene skal lenke direkte til feltet det gjelder.
- Hvis feilen gjelder flere felt, for eksempel når to felt valideres på tvers, lenker vi til det første tilfellet av feilen.

## Tekst

Pass på at overskriften “For å gå videre må du rette opp følgende feil” brukes i `ErrorSummary`. Feilmeldingene i oppsummeringen skal være formulert lik feilmeldingen ved feltet.
