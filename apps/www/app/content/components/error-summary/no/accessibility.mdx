<Alert data-color="info">
Vi jobber med å forbedre dokumentasjonen for tilgjengelighet på denne komponenten. Har du spørsmål eller ser noe som bør prioriteres, ta gjerne kontakt med oss på [Github](https://github.com/digdir/designsystemet/issues/new?template=1bug_report.yml) eller [Slack](https://designsystemet.no/slack).
</Alert>

Når `ErrorSummary` blir synlig, må dette kommuniseres til skjermleserbrukere.

### Flytt fokus

Vi anbefaler å flytte fokus til `ErrorSummary` når komponenten blir synlig. Skjermlesere vil da lese opp overskriften, og brukerne kan selv velge å flytte fokus til hver enkelt feilmelding i listen. Derifra kan brukerne lett navigere til feltet som inneholdt feilen.

Ved å flytte fokus kommuniserer vi endringen på siden gjennom en *kontekstendring*. [Dette gjør at kravet 4.1.3 Statusbeskjeder ikke gjelder (uutilsynet.no)](https://www.uutilsynet.no/veiledning/413-statusbeskjeder/1268#:~:text=Merk%20at%20dette%20er%20kun%20nødvendig%20hvis%20beskjeden%20ikke%20blir%20gitt%20gjennom%20en%20kontekstendring.). Dette er mer utfyllende beskrevet på engelsk i [formålet med suksesskriterie 4.1.3 hos W3C WAI (w3.org)](https://www.w3.org/WAI/WCAG21/Understanding/status-messages#intent).

### Ikke bruk live region for ErrorSummary

En alternativ løsning er å ikke flytte fokus, men heller definere en live region (f.eks. med `aria-role="alert"`) som `ErrorSummary` kan dukke opp i. Vi anbefaler å **ikke** gjøre dette, fordi:
- Hele `ErrorSummary`, inkludert alle feilmeldinger, vil bli lest opp. Dette blir lett uoversiktlig.
- Selv om feilmeldingene leses opp, kan ikke brukeren enkelt interagere med de. Dermed er det heller ingen enkel måte å gå til feltet som inneholder feil.
