<Story story="Preview" />

**Bruk modal `Dialog` når** 
- brukerne skal bekrefte en kritisk handling, som å slette noe de ikke kan angre  
- brukerne skal se en bestemt dialog og må forholde seg til den
- du skal sikre at brukeren får med seg viktig informasjon

**Unngå modal `Dialog` når**
- innholdet er omfattende eller komplekst
- innholdet er ett av flere steg i en prosess 
- du skal varsle om noe som ikke krever at brukerne gjør noe, bruk heller [`Alert`](/no/components/docs/alert/overview) eller "ikke-modal" `Dialog`
- du vil gi kort informasjon som brukerne kan velge om de vil se, bruk [`Popover`](/no/components/docs/popover/overview)

Se også [mønsteret om systemvarsler](/no/patterns/systemnotifications#når-bruker-vi-modaler) for mer informasjon om når modal `Dialog` bør brukes.

<Card data-color="info">
  Mange kaller denne komponenten bare for «modal». I Designsystemet bruker vi `Dialog`, som er basert på det innebygde HTML-elementet `<dialog>`, og skiller mellom modale og ikke-modale dialoger basert på hvordan de oppfører seg.
</Card>



## Eksempel

### Med blokker

`Dialog` kan deles inn med visuelle skillelinjer, slik at innhold blir visuelt atskilt.

<Story story="WithBlocks" />

### Med skjema

Når vi har skjemaelementer i en `Dialog` er det nyttig at fokus blir flyttet direkte til det første feltet dersom det ikke ligger annet viktig innhold først.

<Story story="WithForm" />

### Placement

Med `placement` vil `Dialog` oppføre seg som en såkalt "drawer" fra den posisjonen du setter.
<Story story="Drawer" layout="block" />

## Retningslinjer
Begrens bruk av `Dialog` fordi det bryter flyten og forstyrrer brukerne. Brukerne forstår kanskje ikke hvorfor dialogen dukker opp, hvordan den lukkes eller om de må gjøre noe. Dette gjelder særlig for brukere med konsentrasjonsvansker, nedsatt syn eller skjermleser.

### Lukking av `Dialog`
Sørg for at brukeren alltid har en synlig og enkel måte å lukke en `Dialog` på. Det vanligste er en lukkeknapp (X) øverst til høyre. Den skal være synlig selv om dialogen inneholder mye innhold og brukeren må scrolle. Hvis det ikke passer må du ha en annen knapp som kan lukke dialogen, for eksempel en avbryt-knapp.

## Tekst
- Ha en kort og konsis overskrift. Overskriften skal gjøre det tydelig for brukeren at konteksten er endret. 
- Unngå mange avsnitt med tekst. 
- Sørg for at formålet er tydelig og at all nødvendig informasjon er tilgjengelig i modalen.
