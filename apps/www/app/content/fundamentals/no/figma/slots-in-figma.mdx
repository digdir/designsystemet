---
title: Slots i Figma
description: Lær hvordan du kan bruke slots i Figma for å tilpasse komponenter uten å detache dem.
date: 2025-08-21
category: Figma
color: blue
icon: PaletteIcon
published: true
order: 20
---
Når du jobber med komponenter i Figma kan du ofte ha behov for å tilpasse innholdet uten å ødelegge koblingen til hovedkomponenten. Mange løser dette ved å *detache* komponenten, men det gjør at du mister fordelene med å arve endringer og forbedringer fra biblioteket.  

Med **slots** kan du i stedet beholde koblingen og samtidig legge inn eget innhold. Slots fungerer som åpne områder i en komponent, der du kan plassere inn andre komponenter. Trenger du kompliserte sammensetninger av innhold og ulike komponenter kan du sette dem sammen til en egen komponent, og deretter hente denne inn i sloten. 

Flere av komponentene våre er laget med slots slik at du kan tilpasse hvilket innhold du ønsker å legge inn i dem. Dette gjelder `Card`, `Details` og `Dialog`. 

## Hvorfor bruke slots?
- **Beholder koblingen til biblioteket.** Du slipper å oppdatere manuelt når hovedkomponenten endres.  
- **Mer fleksibel bruk.** Du kan sette inn innhold som varierer fra gang til gang, uten å endre selve komponenten.  
- **Konsistens og kontroll.** Grunnstrukturen og stilen kommer fra Designsystemet, mens du har frihet til å fylle innholdet.  


## Hvordan fungerer det i praksis?
La oss ta et eksempel med en **dialog-komponent**. En dialog kan ha ulikt innhold avhengig av behov – alt fra en enkel tekstmelding til komplekse grensesnitt.

1. Sett inn dialog-komponenten fra biblioteket.  
2. I stedet for å *detache*, bruk slot-området som er tilgjengelig inne i komponenten.  
3. Legg inn innholdet du trenger – for eksempel en tabell eller en liste.  
4. Hvis innholdet består av flere elementer, kan du lage en ny komponent av dette innholdet og plassere den inn i sloten.  

[VIDEO]

<br/>

<br/>