---
title: Bytte innhold med "swap"
description: Lær hvordan du kan bruke "swap"-funksjonen i Figma for å tilpasse komponenter uten å detache dem.
date: 2026-02-06
category: Figma
color: yellow
icon: LayersPlusIcon
published: true
order: 20
---

Når du jobber med komponenter i Figma, vil du ofte tilpasse innhold uten å miste koblingen til Designsystemet. Å *detache* komponenten løser problemet raskt, men gjør at du mister videre oppdateringer fra biblioteket.

Med **swap** kan du beholde koblingen og samtidig bytte innhold ved behov. Det gir fleksibilitet, samtidig som struktur og stil forblir uendret.

## Hva er swap?
Swap lar deg bytte ut en komponent med en annen direkte i en instans. Du finner instans-menyen i høyresidepanelet når du har valgt en komponent.

I videoen under bytter vi ut `body` i `Alert`-komponenten med en egendefinert komponent som inneholder tekst, `details` og knapper.

<ResponsiveIframe
  src='/img/swap-alert.mp4'
  title='Skjermopptak av Figma som viser hvordan bytte ut en komponent med en annen.'
  frameBorder='0'
  allow='autoplay; fullscreen; picture-in-picture'
  allowFullScreen
  aspectRatio='16-9'
/>

## Hvorfor bruke swap?
- **Beholder koblingen til biblioteket.** Endringer i hovedkomponenten arves automatisk.  
- **Gir fleksibilitet.** Du kan variere innhold uten å endre strukturen.  
- **Sikrer konsistens.** Design og oppførsel styres av Designsystemet.

## Slots-områder i komponenter
Flere av komponentene våre har innebygde **slots**, fordi vi ikke vet hva slags innhold du har behov for. Dette gjelder blant annet `Card`, `Details` og `Dialog`.

En slot er et åpent område inne i en komponent der du kan plassere eget innhold. Det kan være alt fra enkel tekst til mer komplekse sammensetninger av komponenter.

Hvis innholdet består av flere elementer, anbefaler vi å samle dem i en egen komponent og deretter plassere den i slot-området med swap, slik videoen over viser. 

<Card data-color='brand3' variant="tinted">
**Slots i Figma er på vei**

Figma har annonsert støtte for [innebygd slots-funksjonalitet (figma.com)](https://help.figma.com/hc/en-us/articles/35794667554839-What-s-new-from-Schema-2025#h_01K84PB569NTFMXBDS36C8DCPV). Når dette blir tilgjengelig, vil vi oppdatere Community-filen og denne artikkelen løpende.
</Card>