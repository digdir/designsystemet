---
title: Samarbeid
sidebar_title: Samarbeid
description: Hvordan samarbeider vi om Designsystemet?
date: 2025-06-30
category: Introduksjon
color: red
icon: HandShakeHeartIcon
published: true
order: 30
---

Designsystemet er mer enn et sett med komponenter og retningslinjer. Det er en samarbeidsarena der vi blir enige om hvordan brukeropplevelsen på tvers av offentlig sektor skal være, og sammen kontinuerlig kan forbedre den. Ikke minst gir det oss et åpent rom for å diskutere universell utforming, i stedet for at slike diskusjoner foregår isolert i hver enkelt virksomhet.

Designsystemet har, gjennom et Open source-community, et bredt spekter brukere som påvirker løsningen gjennom innspill, bidrag og kode. I tillegg erfarte vi at det var behov for tettere involvering fra flere virksomheter for å sikre at Designsystemet dekker felles behov. Derfor er vi nå et tverretatlig kjerneteam som jobber med den daglige utviklingen. Vi har planleggingsmøter, daglige standuper og retroer sammen, og nødvendige arbeidsmøter rundt ulike problemstillinger. Utviklere og designere jobber tett sammen. Vi har åpent [GitHub-repo](https://github.com/digdir/designsystemet), [backlog](https://github.com/orgs/digdir/projects/3) og [diskusjonstråder](https://github.com/digdir/designsystemet/discussions), og forsøker å være så transparente som mulig.

Utviklingsteamet består av designere og utviklere fra Digdir, Brønnøysundregistrene, Mattilsynet, Utdanningsdirektoratet og KS Digital, i tillegg til at vi har et bredt nettverk av bidragsytere fra andre virksomheter som er med på å forme Designsystemet.

<Image
  src="/img/utviklingsteam.png"
  alt="Logoene til Digdir, Brønnøysundregistrene, Udir, Mattilsynet og KS Digital"
  boxShadow={false}
/>

Vi ønsker å styrke dette samarbeidet ytterligere. Kanskje er det aktuelt for din virksomhet å bidra med en ressurs i kjerneteamet? Vi vil gjerne høre fra deg. [Ta kontakt på epost](mailto:designsystem@digdir.no). 

## Åpne demoer
Hver måned inviterer vi til åpne demoer for alle som er interessert i Designsystemet. Her viser vi hva teamet har jobbet med siden sist, og deler hva som er på vei. Demoene er en viktig arena for å få innspill og tilbakemeldinger, slik at vi sammen kan forme veien videre.

[Ta kontakt for å få invitasjon til Demo](mailto:designsystem@digdir.no)

## Kommunikasjon i Slack

For å lykkes med et felles designsystem må vi ha et felles sted å kommunisere og diskutere på tvers av virksomheter. Derfor har vi opprettet en åpen Slack for alle som er interessert i Designsystemet – enten du bruker det aktivt, vurderer å ta det i bruk, eller bare er nysgjerrig.

Når vi planlegger større endringer eller kommer over problemstillinger, legger vi det ut i Slack for å få innspill og tilbakemeldinger. Slack-kanalen er også en arena for å stille spørsmål, dele erfaringer og diskutere alt fra praktiske problemstillinger til overordnede prinsipper. Her kan designere, utviklere, produkteiere og andre interessenter utveksle ideer, gi tilbakemeldinger og lære av hverandre.

Vi heier på designsystemer generelt og håper Slacken kan bidra til erfaringsdeling og et sterkt, faglig fellesskap på tvers av virksomheter. Sammen utvikler vi både Designsystemet og kompetansen rundt det.

[Bli med i Slack](https://designsystemet.no/slack) og bidra med det du har, stort eller smått. Alle spørsmål og innspill er velkomne!

## Mønster-samarbeid
I tillegg til utviklingsteamet har vi også et tverretatlig samarbeid om å etablere felles mønstre på tvers av offentlige tjenester. Dette samarbeidet er viktig for å skape en mer helhetlig og konsistent brukeropplevelse. Det er også et av tiltakene i "[Handlingsplanen for Økt inkludering i et digitalt samfunn, tiltak 26](https://www.regjeringen.no/no/dokumenter/handlingsplan-for-auka-inkludering-i-eit-digitalt-samfunn/id2984233/)" ,der det står at vi skal jobbe for mer like interaksjonsmønstre på tvers.

Designsystem-teamene til Digdir, Nav, Skattetaten, Brønnøysundregistrene, Oslo kommune, Politiet og Entur er blant dem som deltar i dette arbeidet. Vi samler innsikt fra egne organisasjoner, gjennomgår dette, identifiserer ulikheter og lander på en felles tilnærming gjennom jevnlige arbeidsmøter. Arbeidet resulterer i artikler og anbefalinger på [Mønster-siden](https://www.designsystemet.no/no/patterns).

<Image
  src="/img/logo-monstre.png"
  alt="Logoene til Digdir, Oslo kommune, Nav, Skatteetaten, Brønnøysundregistrene"
  boxShadow={false}
  caption="Digdir, Nav, Skatteetaten, Oslo kommune og Brønnøysundregistren er blant dem som deltar i arbeidet om å etablere felles mønstre på tvers"
/>

## Åpenhet og transparens
Alt vi gjør deler vi åpent:
- [Kildekode](https://github.com/digdir/designsystemet)
- [Backlog](https://github.com/orgs/digdir/projects/3/views/1)
- [Roadmap](https://github.com/orgs/digdir/projects/3/views/30)
- [Figma](https://www.figma.com/@designsystemet)
- [Storybook](https://storybook.designsystemet.no)
- [Diskusjoner på Github](https://github.com/digdir/designsystemet/discussions)
- [Diskusjoner i Slack](https://www.designsystemet.no/slack)


## Hvordan kan du bidra?

Vi har ingen bestemt måte du må gå fram på for å bidra, men ta gjerne kontakt på [Slack](https://designsystemet.no/slack) når du har et behov, så kan vi sammen vurdere behovet.

Vi setter pris på at du hjelper oss å forbedre og forme Designsystemet. De beste løsningene kommer gjennom samarbeid. For utviklere har vi en [contributing guide på Github](https://github.com/digdir/designsystemet/blob/main/CONTRIBUTING.md) som forklarer hvordan du kan bidra med kode. 

### Ny komponent

Ønsker du å foreslå en ny komponent setter vi pris på om den blir [registrert i Github](https://github.com/digdir/designsystemet/discussions/new?category=components).

Når en ny komponent blir foreslått må vi vurdere om den er verdifull nok til å være en del av designsystemet. Vi ønsker ikke å ende opp med hundrevis av komponenter med små forskjeller, da vi kan risikere uønsket kompleksitet, vedlikehold, samt design- og teknologigjeld.

For nye komponenter som tas inn må vi:

- Identifisere og utforske liknende behov hos andre produktteam og virksomheter. Hvor mange produkter/etater vil ha bruk for den?
- Vurdere problemet komponenten skal løse og verdien dette gir.
- Tenke på om den kan lages fleksibel og gjenbrukbar nok.
- Tenke på om den er i tråd med [designprinsippene](/no/fundamentals/introduction/design-principles) og om den passer inn i helheten

### Registrere feil eller mangler på en komponent i Figma

Har du funnet en svakhet med noen av de eksisterende komponentene i Figma, setter vi pris på om du enten legger igjen en kommentar i Figma sammen med den aktuelle komponenten, eller at du oppretter en [bug-report i Github som forklarer feilen](https://github.com/digdir/designsystemet/issues/new?assignees=&labels=%F0%9F%90%9B+bug&projects=&template=1bug_report.yml), eventuelt en [feature-request som forklarer ønsket tilleggsfunksjonalitet](https://github.com/digdir/designsystemet/issues/new?assignees=&labels=%E2%9C%A8feature+request%2Cneeds+prioritization%E2%9D%97%EF%B8%8F&projects=&template=2feature_request.yml).

### Skriv en artikkel
Har du erfaringer du ønsker å dele? Det kan være alt fra hvordan du har tatt i bruk Designsystemet, til hvordan du har løst et problem med en komponent, hvordan du har jobbet med universell utforming, brukertesting eller innsikt du har gjort. Det går an å skrive en artikkel til bloggen, eller en artikkel som kan publiseres under ["God praksis"](https://www.designsystemet.no/no/best-practices). 



<br />
<br />
---

Har du innspill eller tanker om dette? Vil du være tettere på samarbeidet? Send oss en epost på: [designsystem@digdir.no](mailto:designsystem@digdir.no). Alle innspill mottas med takk.
