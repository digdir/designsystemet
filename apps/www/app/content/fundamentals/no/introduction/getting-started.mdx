---
title: Kom i gang med Designsystemet
sidebar_title: Kom i gang med Designsystemet
description: ...
date: 2025-02-14
category: Introduksjon
color: blue
icon: ComponentIcon
published: true
---

Så fint at du er interessert i å bruke Designsystemet! Her finner du informasjon om hvordan du kan komme i gang, og hva du kan forvente deg.

Designsystemet kommer uten en ferdig visuell profil – det betyr at du selv bestemmer hvordan løsningen din skal se ut. Du definerer farger, typografi og andre visuelle egenskaper gjennom et eget tema.

Dette gir deg friheten til å bruke Designsystemet i alt fra små interne verktøy til store, offentlige tjenester med sterk visuell identitet.



Skriv noe om at designsystemet kan brukes på ulike måter. 

## Hvordan bruke Designsystemet? 

Designsystemet bør brukes som et fundament, der du har din egen visuelle profil på toppen. Ved å bruke grunnleggende byggeklosser fra Designsystemet kan du selv bygge mer sammensatte komponenter som dekker dine spesifikke behov. 

<Image
  src='/img/lagvis-bruk.png'
  alt='Viser Designsystemet som et lag i bunnen. Du har din egen profil på toppen. Du kan velge å bruke Designsystemet direkte i løsninger, eller bygge ditt eget designsystem på toppen.'
  boxShadow={false}
  caption='Noen velger å bygge sitt eget designsystem på toppen av Designsystemet, mens andre bruker det direkte i løsninger.'
/>


## Hva består Designsystemet av?

Designsystemet består av flere byggeklosser og verktøy. Du kan ta i bruk det du trenger, i den grad du ønsker.

- **Design Tokens** \
  [Design Tokens](/no/fundamentals/designelements/design-tokens) er variabler som styrer farger, typografi, størrelser, avstander og former. Variablene er lagt opp til å være tema-baserte, det vil si at de tar utgangspunkt i din merkevare med de fargene og preferansene du selv velger i Temabyggeren. [Fargesystemet](/no/fundamentals/for-designers/colors) sikrer at det er god kontrast mellom tekst og bakgrunnsfarger, uansett hvilke profilfarger du har. Token-strukturen støtter at du kan ha både flere ulike tema og flere "modes" (dark-mode, light-mode, contrast-mode, etc.). Design Tokens sørger også for at det er de samme verdiene vi jobber med i design og kode. Design tokens er hele magien!

- **UI-komponenter** \
  Designsystemet inneholder de mest grunnleggende UI-komponentene som gir verdi å dele på tvers. UI-komponentene finnes i egne bibliotek for [Figma](https://www.figma.com/@designsystemet), [CSS](https://www.npmjs.com/package/@digdir/designsystemet-css) og [React](https://www.npmjs.com/package/@digdir/designsystemet-react). Vi dokumenterer hvordan komponentene bør brukes og oppdatererer retningslinjene etter hvert som vi får mer innsikt. 

- **Temabygger** \
[Temabyggeren](https://theme.designsystemet.no/) gjør det enkelt å ta i bruk Designsystemet i din egen organisasjon med dine egne profilfarger og preferanser. Etter at du har tilpasset temaet, kopierer du en kodesnutt og limer den inn i terminalen eller Figma. På få minutter har du alle komponentene i Figma og kode med ditt eget design. 

- **Kommandolinjeverktøy (CLI)** \
Designsystemets [CLI](https://www.npmjs.com/package/@digdir/designsystemet) hjelper med oppsett av nye prosjekter, generere grunnstruktur, konfigurere temaer, nødvendige avhengigheter og konfigurasjon. 

- **Mønstre og god praksis** \
  Designsystemet er en samarbeidsarena for å utvikle gjenkjennbare [mønstre](/no/patterns) og felles [anbefalinger](/no/best-practices). Med mønstre mener vi for eksempel hvor sentrale elementer skal plasseres i grensesnittet, og hvordan navigasjon, feilmeldinger og andre gjentagende brukeroppgaver skal oppføre seg. Vi kan samarbeide om mønstre selv om vi ikke bruker de samme tekniske komponentene eller designelementene.

- **Blogg** \
  I bloggen kan vi fortelle om nye oppdateringer og dele historier. Vi håper flere vil bruke bloggen til å skrive om hvordan de har tatt i bruk Designsystemet.

- **Community** \
Designsystemet ønsker å legge til rette for bred erfaringsdeling rundt designsystemer og alt som hører til. Du kan bli med i [Slack](http://designsystemet.no/slack) og i [Github](https://github.com/digdir/designsystemet/discussions/categories/samarbeid-m%C3%B8nster-for-innbyggertjenester). 