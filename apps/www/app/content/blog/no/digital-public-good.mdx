---
title: Designsystemet er nå et digital public good!
description: Designsystemet har blitt anerkjent som et digital public good av Digital Public Goods Alliance (DPGA).
date: 2025-06-18
author: Mattilsynet
imageSrc: /img/blog/mattilsynet.webp
imageAlt: Ansatte i Mattilsynet står sammen med dyr og holder en skjerm. 
imageCaption: "Mattilsynet har i løpet av kort tid etablert et eget internt designsystem, basert på Designsystemet. Resultatet? Flere sparte årsverk, mer konsistente tjenester - og en løsning som fungerer for alle utviklingsteam, uavhengig av teknologi. Foto: Mattilsynet"
---

Designsystemet har blitt anerkjent som et digital public good av Digital Public Goods Alliance (DPGA). DPGA er et globalt initiativ, støttet av FN, som jobber for å fremme åpne, delbare og etisk forsvarlige digitale løsninger som bidrar til å nå FNs bærekraftsmål. Gjennom denne anerkjennelsen blir Designsystemet en del av et internasjonalt fellesskap av digitale fellesgoder som støtter bærekraftig utvikling og inkluderende digitale tjenester.

Snart vil Designsystemet være synlig i DPG Registry, og gjennom det også i flere kataloger og nettverk som løfter frem åpne og gjenbrukbare løsninger.

## Hvorfor er dette viktig?

Anerkjennelsen bekrefter at Designsystemet er relevant for FNs bærekraftsmål.

Statusen styrker Designsystemets rolle som en felles ressurs for å skape inkluderende og universelt utformede digitale tjenester.

Det synliggjør Norges bidrag til åpenhet, samarbeid og brukersentrerte løsninger globalt.

Dette er en milepæl som både løfter frem arbeidet vårt internasjonalt og kan åpne nye muligheter for samarbeid på tvers av landegrenser.


<Contributors
  authors={[
    'Marianne Røsvik',
    'Hanne Fredheim',
    'Lis Lonning',
    'Tor Arild Sunnevåg',
  ]}
/>
