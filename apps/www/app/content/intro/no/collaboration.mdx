---
title: Samarbeidsmodell
sidebar_title: Samarbeidsmodell
description: Designsystemet samler organisasjoner gjennom samarbeid på flere nivåer for å skape mer helhetlige brukeropplevelser.
date: 2026-01-07
category: Introduksjon
color: red
icon: HexagonGridIcon
published: true
order: 20
search_terms: samarbeid, community, organisering, produktråd, tverretatlig
---

Designsystemet er mer enn et sett med komponenter og retningslinjer. Det er en samarbeidsarena der vi blir enige om hvordan brukeropplevelsen på tvers av offentlig sektor skal være, og sammen kontinuerlig kan forbedre den. Samarbeid er et tilbud for dem som ønsker å bidra, ikke et krav for å kunne bruke Designsystemet.

**Organisering og samarbeidsnivåer** \
Designsystemet er etablert som et produkt i [Digdir](https://digdir.no) under produktgruppen [Portaler og brukeropplevelse](https://baksia.digdir.no/produktgrupper/portaler-og-brukeropplevelse/). 

Designsystemet har samarbeid på flere ulike nivåer:

## 1. Produktråd
Designsystemet har et tilhørende produktråd med 13 ulike virksomheter på et strategisk nivå, som er med på å sette retningen for Designsystemet. 

## 2. Tverretatlig utviklingsteam
Utviklingsteamet består av designere og utviklere fra Digdir, Brønnøysundregistrene, Mattilsynet, Utdanningsdirektoratet og KS Digital. Vi har planleggingsmøter, daglige standuper og retroer sammen, og nødvendige arbeidsmøter rundt ulike problemstillinger. Utviklere og designere jobber tett sammen. Vi har åpent [GitHub-repo](https://github.com/digdir/designsystemet), [backlog](https://github.com/orgs/digdir/projects/3), [roadmap](https://github.com/orgs/digdir/projects/3/views/30) og [diskusjonstråder](https://github.com/digdir/designsystemet/discussions), og forsøker å være så transparente og åpne som mulig. 

Vi ønsker å styrke dette samarbeidet ytterligere. Kanskje er det aktuelt for din virksomhet å bidra med en ressurs i kjerneteamet, dersom dere ønsker å være tettere på utviklingen? [Ta kontakt på epost](mailto:designsystem@digdir.no). 

<Image
  src="/img/utviklingsteam.png"
  alt="Logoene til Digdir, Brønnøysundregistrene, Udir, Mattilsynet og KS Digital"
  boxShadow={true}
  style={{ maxWidth: "700px" }}
/>

## 3. Tverretatlig mønster-samarbeid
I tillegg til utviklingsteamet har vi også et tverretatlig samarbeid om å etablere felles mønstre på tvers av offentlige tjenester. Dette samarbeidet er viktig for å skape en mer helhetlig og konsistent brukeropplevelse. Det er også et av tiltakene i "[Handlingsplanen for Økt inkludering i et digitalt samfunn, tiltak 26](https://www.regjeringen.no/no/dokumenter/handlingsplan-for-auka-inkludering-i-eit-digitalt-samfunn/id2984233/)", der det står at vi skal jobbe for mer like interaksjonsmønstre på tvers.

Designsystem-teamene til Digdir, Nav, Skattetaten, Brønnøysundregistrene, Oslo kommune, Politiet og Entur er blant dem som deltar i dette arbeidet. Vi samler innsikt fra egne organisasjoner, gjennomgår dette, identifiserer ulikheter og lander på en felles tilnærming gjennom jevnlige arbeidsmøter. Arbeidet resulterer i artikler og anbefalinger på [Mønster-siden](https://www.designsystemet.no/no/patterns).

Ønsker du å delta i mønster-samarbeidet? Deltakelse kan tilpasses kapasitet og interesse. Noen bidrar aktivt over tid, andre deler innsikt i enkeltsaker. [Ta kontakt på epost](mailto:designsystem@digdir.no). 


<Image
  src="/img/logo-monstre.png"
  alt="Logoene til Digdir, Oslo kommune, Nav, Skatteetaten, Brønnøysundregistrene"
  boxShadow={true}
  style={{ maxWidth: "700px" }}
  caption="Digdir, Nav, Skatteetaten, Oslo kommune og Brønnøysundregistren er blant dem som deltar i arbeidet om å etablere felles mønstre på tvers"
/>

## 4. Community
Designsystemet ønsker å legge til rette for et aktivt og inkluderende fellesskap der alle som ønsker kan bidra, dele erfaringer og lære av hverandre. Målet er å skape et miljø der både designere og utviklere kan diskutere utfordringer, dele løsninger og bidra til å forbedre Designsystemet. Se hvordan du kan [ta del i et faglig fellesskap her](/no/intro/join-the-community).


Designsystemet er også registrert som et digitalt fellesgode i [DPG-registeret](https://www.digitalpublicgoods.net/r/designsystemet). Det betyr at Designsystemet er vurdert av Digital Public Goods Alliance (DPGA), er relevant for FNs bærekraftsmål, og oppfyller krav til åpenhet og gjenbruk. Designsystemet kan dermed gjenbrukes og videreutvikles av alle.


<br />
<br />
---

Har du innspill eller tanker om dette? Ønsker du å vite mer om samarbeidet, eller vurdere om noe av dette kan være relevant for din virksomhet Send oss en epost på: [designsystem@digdir.no](mailto:designsystem@digdir.no). 
