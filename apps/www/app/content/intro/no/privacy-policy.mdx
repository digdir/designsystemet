---
title: Personvernerklæring
description: Innsamling og behandling av personopplysninger.
date: 2026-02-16
author: Designsystemet
---

Denne personvernerklæringen er knyttet til behandlingen av personopplysninger på nettstedet designsystemet.no. Se ellers hvordan Digdir behandler personvernopplysninger [her](https://www.digdir.no/digdir/personvernerklaering/706).

Vi bruker informasjonskapsler for å forbedre brukeropplevelsen når du besøker nettsidene våre, og for at designsystemet.no skal fungere godt teknisk. Du velger selv om du vil godkjenne eller avvise de valgfrie informasjonskapslene.

## Nødvendige informasjonskapsler
Nettstedet bruker noen nødvendige informasjonskapsler som du ikke kan skru av, for å sikre at det fungerer som det skal:

- **designsystemet-consent** \
Brukes for å huske samtykket for informasjonskapsler du har gitt eller avslått på designsystemet.no. Versjonen hjelper oss med å avgjøre om vi må vise banneret på nytt hvis det har kommet nye cookies siden sist du ga ditt samtykke. Lagres til vi ber om nytt samtykke etter 365 dager.

- **react-router-scroll-positions** \
Designsystemet.no bruker React som verktøy for å produsere nettsider og følge opp brukerens valg og klikk. `react-router-scroll-positions` brukes til å huske hvilken posisjon på nettsiden som brukeren var på, når brukeren navigerer mellom nettsider.

## Valgfrie informasjonskapsler 
Valgfrie informasjonskapsler aktiveres kun dersom du gir samtykke. Dersom du velger «Godkjenn alle», tar vi i bruk analyseverktøyet Siteimprove for å samle inn anonymisert bruksstatistikk som benyttes til å forbedre tjenestene våre og forstå brukernes behov bedre.

## Mine valg 
Velg hvilke informasjonskapsler du vil lagre på designsystemet.no

- [RADIO] Bare nødvendige [/RADIO]
- [RADIO] Godkjenn alle [/RADIO]

[KNAPP] Lagre [/KNAPP] 