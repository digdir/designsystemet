---
title: Gevinster for din virksomhet
sidebar_title: Gevinster for din virksomhet
description: Et designsystem er en strategisk investering som frigjør tid, øker kvaliteten og gir bedre brukeropplevelser på tvers av produkter. 
date: 2026-01-05
category: Introduksjon
color: blue
icon: ComponentIcon
published: true
order: 15
---

Designsystemet er analysert som en nasjonal fellesløsning gjennom en [samfunnsøkonomisk analyse](/) utført av Agenda Kaupang på oppdrag fra Digdir i 2025. Analysen viser at det er betydelige gevinster å hente for virksomheter som tar Designsystemet i bruk, både i form av frigjort tid og forbedret kvalitet i digitale tjenester.

Den største prissatte gevinsten er redusert tidsbruk i design- og utviklingsarbeid. I tillegg peker analysen på flere viktige, ikke-prissatte gevinster som bedre etterlevelse av regelverk og mer tilgjengelige tjenester for innbyggerne.

Hvor mye dere kan spare, avhenger av hvor mange løsninger dere utvikler, og om dere bruker Designsystemet direkte i løsningene, eller bygger et eget designsystem på toppen med flere komponenter. Basert på innsikt fra den samfunnsøkonomiske analysen tar vi utgangspunkt i at dere sparer 25% tid på design og frontend per løsning når dere bruker det direkte, og 35% når dere bygger eget designsystem på toppen, siden dere da får gjenbruk av flere komponenter.

<RoiCalculator />

Kalkulatoren gir et forenklet estimat, og baseres på at det er 1695 timer i et årsverk. Faktiske gevinster vil variere basert på organisasjon, modenhet og hvordan Designsystemet tas i bruk. 

Beregningene er ment som beslutningsstøtte. Faktiske gevinster vil variere mellom virksomheter, men analysen viser klart positiv netto nytte for Designsystemet som fellesløsning.

For ledere gir dette et konkret grunnlag for å vurdere Designsystemet som et tiltak for økt effektivitet, bedre kvalitet og mer bærekraftig utvikling av digitale tjenester 


