---
title: Kom i gang med CSS
sidebar_title: CSS
order: 50
---

For å bruke Designsystemets CSS, så må du installere `@digdir/designsystemet-css` og `@digdir/designsystemet-theme` (eller [lage ditt eget tema](/no/fundamentals/themebuilder/own-theme)).

### Layers

Vi bruker [css layers](https://developer.mozilla.org/en-US/docs/Web/CSS/@layer) for å få lavest mulig spesifisitet på vår css.
Dette betyr at du lett kan overstye med din egen styling.

Alle våre layers ligger under layer gruppen `ds`.

Har du f.eks en css reset, så vil denne overstyre deler av det vi har gjort. Vi anbefaler å legge denne i en layer og sortere denne først.
Dette gjør du ved å først legge reseten din i en layer, og så sortere denne layeren først:

```css
@layer my-reset, ds;
```

### Data attributter

Vi tilbyr flere data attributter som kan brukes for å endre tema på komponentene.

#### `data-color-scheme`

Brukes til å endre fargemodus på komponentene. Mulige verdier er `light`, `dark` og `auto`.
Dersom `auto` er valgt, vil fargemodusen endres basert på brukerens preferanser ved hjelp av
[prefers-color-scheme](https://developer.mozilla.org/en-US/docs/Web/CSS/@media/prefers-color-scheme).

Du kan lese mer om denne på "[Fargar i kode](/no/fundamentals/code/colors)".

#### `data-typography`

Brukes til å endre typografien på komponentene. Mulige verdier er `primary` og `secondary`.
Et vanlig bruksområde for denne attributten er når du ønsker en monospace font på tabeller.

Hvilken typografi som er tilknyttet `primary` eller `secondary` må defineres i teamet, ved hjelp av [Tokens Studio](https://tokens.studio/)
(med Designsystemet design-tokens) eller [Temabyggeren](https://theme.designsystemet.no/).

Dersom du skal bruke denne attributten må du huske å definere `font-family` til å bruke `--ds-font-family` CSS variabelen.
Dette kan løses ved å f.eks bruke [attribute selector](https://developer.mozilla.org/en-US/docs/Web/CSS/Attribute_selectors) i CSS.

```html
<style>
[data-typography='secondary'] {
  font-family: var(--ds-font-family), monospace;
}
</style>
<table data-typography='secondary'>
  …
</table>
```

### Hjelpeklasser

Vi benytter oss av enkelte hjelpeklasser som kan brukes mer generelt på tvers av komponenter.

#### `ds-sr-only`
Skjuler et element visuelt mens det fortsatt er tilgjengelig for skjermlesere.

#### `ds-print-preserve`
Bevarer utseende, inkludert bakgrunnsfarge, i print.

#### `ds-focus` / `ds-focus--inset`
Legger til designsystemets fokusring rundt elementet _når det får fokus med tastaturnavigering_ (`:focus-visible`).

#### `ds-focus--visible` / `ds-focus--visible--inset`
Statiske "alltid på" klasser som legger til designsystemets fokusring rundt elementet. <span className='ds-focus--visible'>Eksempel.</span>
